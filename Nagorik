প্রতি বছর ১ ফেব্রুয়ারি বিশ্ব হিজাব দিবস পালিত হয়। বিশ্ব হিজাব দিবসের এই ধারণাটি প্রথম প্রস্তাব করেন বাংলাদেশি বংশোদ্ভূত মার্কিন নাগরিক নাজমা খান। তিনি নিউইয়র্কে বসবাসকালে হিজাব পরার কারণে অনেক বৈষম্যের শিকার হয়েছিলেন। এই বৈষম্য তাকে এতটাই পীড়া দিয়েছিল যে, তিনি বিশ্বজুড়ে হিজাব দিবস পালনের উদ্যোগ নেন। ২০১৩ সালের ১ ফেব্রুয়ারি প্রথম বিশ্ব হিজাব দিবস পালিত হয় এবং তারপর থেকে  প্রতি বছরই এটি পালিত হয়ে আসছে।
