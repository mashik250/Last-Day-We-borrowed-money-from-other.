ফিলিস্তিনের গাজা উপত্যকার স্বাধীনতাকামী সংগঠন হামাস আজ আরও তিন ইসরায়েলী বন্দীকে মুক্তি দিয়েছে। তারা সবাই পুরুষ যুদ্ধবন্দী। এই বন্দীদের মুক্তির বিনিময়ে সন্ত্রাসবাদী অবৈধ রাষ্ট্র ইসরায়েলও কারাগারে বন্দী বেশ কয়েকজন ফিলিস্তিনিকে মুক্তি দেবে। সম্প্রতি নিজেদের মধ্যে সম্পাদিত যুদ্ধবিরতি চুক্তির আওতায় এমন বন্দিবিনিময় করছে জায়নিস্ট সন্ত্রাসী রাষ্ট্র ইসরায়েল ও হামাস। 
 
হামাস ও ইসরায়েলি কর্তৃপক্ষের তথ্য অনুযায়ী, মুক্তি পেতে যাওয়া ওই তিন বন্দী হলেন ইয়ারদেন বিবাস (৩৫), মার্কিন-ইসরায়েলি কিথ সিগেল (৬৫) ও ফরাসি-ইসরায়েলি অফার ক্যালদেরন (৫৪)। ২০২৩ সালের ৭ অক্টোবর ইসরায়েলে হামাসের দুঃসাহসিক হামলার দিন এই তিনজন অন্যদের সঙ্গে বন্দী হয়েছিল।
