এই নৃশংস বিচারবহির্ভূত হত্যাকাণ্ডের সাথে জড়িত প্রশাসনের সকল সদস্যের দৃষ্টান্তমূলক শাস্তি দাবি করছি।
#StopExtraJudicialKilling

উল্লেখ্য, কুমিল্লায় গভীর রাতে যৌথ বাহিনীর হাতে আটক এক যুবদল নেতার মৃত্যুর অভিযোগ পাওয়া গেছে। পরিবারের সদস্যদের দাবি, অমানবিক নির্যাতনের ফলে মো. তৌহিদুল ইসলাম (৪০) নামের ওই যুবদল নেতা মারা গেছেন। শুক্রবার (৩১ জানুয়ারি) বেলা ১২ টায় অসুস্থ অবস্থায় হাসপাতালে নেওয়া হলে চিকিৎসক তাকে মৃত ঘোষণা করেন। নিহত তৌহিদুল ইসলাম কুমিল্লার আদর্শ সদর উপজেলার পাঁচথুবী ইউনিয়ন যুবদলের আহ্বায়ক ছিলেন এবং তিনি ইটাল্লা গ্রামের বাসিন্দা। তিনি চট্টগ্রাম বন্দরে একটি শিপিং এজেন্টে চাকরি করতেন। গত রবিবার তার বাবা মোখলেছুর রহমানের মৃত্যুর খবর পেয়ে বাড়ি ফিরেছিলেন। শুক্রবার তার বাবার কুলখানি হওয়ার কথা ছিল। তৌহিদুলের মা প্রায় ২০ বছর আগে মারা গেছেন। তিনি স্ত্রী ও চার কন্যাসন্তানের জনক।
